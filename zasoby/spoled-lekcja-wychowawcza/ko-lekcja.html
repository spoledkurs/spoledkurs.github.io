---
layout: "course_page_2"
---

<h1 class="project-title">Ko-lekcja Wychowawcza</h1>

<p>Potrzebujesz inspiracji, sprawdzonych pomysłów, gotowych materiałów, praktycznych wskazówek, skutecznych rozwiązań, trwałych efektów, a przede wszystkim niebanalnych sposobów na pracę w grupie? Lubisz aktywne lekcje wychowawcze? <br> Jeśli tak, to <a class="project" href="https://ko-lekcja.weebly.com/" target="_blank"><strong>Ko-lekcja Wychowawcza</strong></a> jest dla Ciebie!  </p>
<p>Ko-lekcja Wychowawcza wygląda jak kalendarz, ale w przeciwieństwie do niego może być wykorzystana w kolejnych latach. Zawiera zbiór ćwiczeń, które zazwyczaj można zrealizować w trakcie niecałej godziny wychowawczej, pozostałą część czasu poświęcając tzw. "sprawom klasowym". Zaproponowane ćwiczenia tworzą określoną całość (odwołują się do cyklu trwania grupy i do kalendarza "świąt nietypowych"), z drugiej jednak strony nic nie stoi na przeszkodzie, by dowolnie wybierać z nich poszczególne ćwiczenia i stosować
w trakcie "sytuacji wychowawczej".</p> 

&nbsp;

<p class="text-center"><a href="https://ko-lekcja.weebly.com/o-ko-lekcji.html" target="_blank"><img src="{{ site.baseurl }}/img/ko_lekcja.png" alt="logo projektu kolekcja wychowawcza"></a></p>

&nbsp;

<h2 class="team">Zespół</h2>
<p><strong>Joanna Kostrzewa</strong>, <strong>Maciej Pabisek</strong>, <strong>Agnieszka Bilska</strong></p>
<p> Szukając pomysłów, jak przygotować Ko-lekcję wychowawczą, każdy z nas wykorzystywał swoje osobiste doświadczenia i umiejętności wychowawcze. Zaufanie i szacunek do umiejętności pozostałych członków grupy były w naszym przypadku kluczem udanej współpracy.</p>

<p><strong>Joanna Kostrzewa</strong> - absolwentka Szkoły Trenerów Centrum Edukacji Obywatelskiej, dyplomowana nauczycielka języka polskiego i języka angielskiego w Szkole Podstawowej im. Wincentego Pola w Stawiszynie, wychowawca, nauczyciel akademicki na Wydziale Pedagogiczno - Artystycznym w Kaliszu (wydział Uniwersytetu Adama Mickiewicza w Poznaniu), mentorka kursów internetowych i trenerka Centrum Edukacji Obywatelskiej, autorka kilkunastu scenariuszy zajęć i artykułów dla czasopism: <cite>Polonistyka</cite>, <cite>Horyzonty anglistyki</cite>, <cite>Magazyn dla nauczycieli Sygnał</cite>, autorka wskazówek metodycznych z zakresu oceniania kształtującego do podręczników z serii <cite>Explorer</cite> Nowa Era, współautorka publikacji <cite>Edukacja globalna</cite> na zajęciach języka polskiego w szkole podstawowej.</p>

<p><strong>dr Maciej Pabisek</strong> - absolwent Szkoły Trenerów STER; nauczyciel w XX LO im. L. Staffa w Krakowie, trener w Ośrodku Rozwoju Kompetencji Edukacyjnych, współpracownik Krakowskiego Ośrodka Terapii KOT oraz Małopolskiego Niepublicznego Ośrodka Doskonalenia Nauczycieli "Kangur";  autor kilkunastu artykułów popularyzujących nowoczesne metody nauczania - niektóre z nich zostały wpisane na listę lektur studentów polonistyki; współautor cyklu podręczników szkolnych do języka polskiego dla szkół średnich <cite>Lustra świata/ Nowe lustra świata</cite> wydanego przez Wydawnictwa Szkolne i Pedagogiczne. </p> 

<p><strong>Agnieszka Bilska</strong> - Superbelferka RP, laureatka konkursu dla nauczycieli języka angielskiego - Pearson ELT Teacher Award 2017, na co dzień nauczycielka w I Liceum Ogólnokształcącym Dwujęzycznym im. Edwarda Dembowskiego w Gliwicach, autorka publikacji i warsztatów dla nauczycieli, uczy m.in. projektowania gier miejskich z wykorzystaniem urządzeń mobilnych. Trenerka w programie Asy Internetu. Prowadzi na Facebooku fanpage <cite>Gamifikacja Edu</cite> poświęcony grom i gamifikacji.  Współtworzy gliwicki Warsztat Miejski, społeczność miłośników majsterkowania. Absolwentka kierunku User Experience Design na SWPS w Katowicach.</p>

<p><img src="{{ site.baseurl }}/img/ko_lekcja_zespol.jpg" alt="Trzy osoby trzymające mandarynki z wykrzyknikiem - symbolem strajku nauczycieli" /></p>
<p class="icons-source">fot. Krzystof Pacholak</p>
